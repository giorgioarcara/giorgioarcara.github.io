[
  {
    "objectID": "index.html",
    "href": "index.html",
    "title": "Oltre i punteggi",
    "section": "",
    "text": "Premesse\nUltima modifica: 2025-08-31 20:55:57 CEST. Versione 0.0.1-alpha",
    "crumbs": [
      "Premesse"
    ]
  },
  {
    "objectID": "index.html#premesse",
    "href": "index.html#premesse",
    "title": "Oltre i punteggi",
    "section": "",
    "text": "Obiettivo del libro\nQuesto libro ha come obiettivo fornire le conoscenze fondamentali di psicometria e di statistica da utilizzare nella pratica clinica neuropsicologica. Pur avendo questo principale focus, il libro contiene anche delle sezioni dedicate alle applicazioni nell’ambito della neuropsicologia forense e alla psicologia clinica in generale. Nel corso dei suoi capitoli sono trattati diversi aspetti psicometrici e statistici in un modo che cerca di essere chiaro e accessibile, cercando di non banalizzare la complessità degli argomenti trattati. A differenza di altri testi di psicometria disponibili, il libro si focalizza specificamente sull’ applicazione pratica delle conoscenze psicometriche e statistiche. Al momento iniziale di scrittura di questo libro è in programma la scrittura di due volumi, separati ma strettamente connessi. Il primo (quello presente) è destinato proprio a chi si occupa di clinica: contiene tutti gli elementi fondamentali, ma evita approfondimenti relativi alle formule e non scende nei dettagli più tecnici. Il secondo, più specialistico, sarà sviluppato in un secondo momento e sarà destinato a chiunque voglia conoscere più in dettaglio gli psicometrici e statistici rilevanti per la neuropsicologia clinica. Quest’ultimo volume sarà dedicato anche a chi voglia effettuare attività di ricerca nell’ambito e conterrà codice in R per approfondire gli argomenti esplorati,\n\n\nContribuire a questo libro\nQuesto libro è pensato per professioniste/i (principalmente neuropsicologhe/i cliniche/i e forensi) e idealmente è anche sviluppato insieme a loro in maniera collaborativa. Se hai un suggerimento su un argomento da trattare, su come migliorare una spiegazione, se vuoi segnalare un errore di battitura o in generale per qualsiasi consiglio, puoi usare i pulsanti “Segnala un problema” e “Modifica questa pagina” che trovi a destra nella versione web del libro. In alternativa puoi scrivermi una mail a giorgio.arcara@gmail.com . Cercherò di integrare ogni segnalazione/richiesta e il tuo nome verrà inserito all’interno dei ringraziamenti del libro per riconoscere il tuo contributo.\n\n\nDue principi fondamentali\nCi sono due importanti principi alla base di questo libro che vorrei esplicitare sin dall’inizio:\n\nLe conoscenze psicometriche possono e dovrebbero essere incorporate nella routine clinica, portando ad un utilizzo più consapevole dei test neuropsicologici e psicologici, delle loro potenzialità e limiti, e quindi ad interpretazioni più motivate e ragionate.\nLe conoscenze psicometriche sono solo una parte delle conoscenze necessarie per la pratica clinica. Conoscenze teoriche (es. di neuropsicologia cognitiva e clinica) e cliniche (es. su come condurre un colloquio) sono altrettanto fondamentali. Questo dovrebbe essere scontato, ma è importante chiarire questo punto per una corretta lettura del libro e dei suoi contenuti.\n\n\n\nCosto del libro (nessuno)\nIl libro è (e sarà sempre) completamente gratuito\nTutto il materiale è infatti rilasciato con licenza Creative Commons 4.0 CC BY-NC-SA.\n\nCon questa licenza sei libera/o di scaricare, stampare e distribuire questa guida Puoi anche copiare parte dei contenuti e modificarli e utilizzarli per altri libri o presentazioni, purché sia citata la fonte di orgine. Al momento della scrittura sto valutando se metterlo anche in vendita tramite una piattaforma online, ma questo non toglie che la versione online sarà sempre gratuita. Se utilizzi o distribuisci il materiale contenuto in questo libro ti prego di utilizzare la seguente citazione:\nGiorgio Arcara (2025), “Oltre i punteggi. Elementi di psicometria per la neuropsicologia clinica”, rilasciato sotto licenza CC BY-NC-SA 4.0\nPer alcune informazioni aggiuntive sulle scelte stilistiche/redazionali guarda la pagina Note di redazione\n\n\n\n\n\n\n\n\n\nIndice Provvisorio\nDi seguito trovi un indice provvisorio del libro. Questo indice potrà essere modificato sulla base dei commenti ricevuti durante il suo sviluppo.\nIntroduzione\n\nIl protagonosta del libro: Il test neuropsicologico\nIl libro in breve\nUna metafora utile\nCosa il libro NON tratta\nSezioni speciali: Approfondimenti, Nella pratica clinica, Errori comuni\n\n1. Psicometria per la Neuropsicologia clinica\n\nPrincipi di teoria della misurazione\nI test\n\nTest di prestazione tipica\nTest di prestazione massima\n\nTeoria Classica dei test\nValidità ed Affidabilità\n\nTipi di Validità e perché sono importanti\n\nAffidabilità\n\nTipi di affidabilità e perché sono importanti\n\nIntroduzione alla Item Response Theory\nNella pratica clinica: Come usare Affidabilità e Validità nella pratica clinica per scegliere i test\nNella pratica clinica: Come usare Affidabilità e Validità per interpretare i test\nErrori comuni nel considerare gli aspetti psicometrici dei test.\n\n2. Identificare Deficit e danni cognitivi\n\nI concetti di deficit e danno in valutazione dell’adulto\nIl concetto di deficit in età evolutiva\nI dati normativi e il cut-off di normalità\n\nCome si ottengono i dati normativi\n\nMetodi per calcolare i cut-off di normalità\n\nZ-score e percentili\nMetodi basati su regressione\n\nI Punteggi Equivalenti (Capitani, 1987)\nIl metodo di Crawford & Howell (1998) per il caso singolo\n\nAltri metodi\n\nAspetti importanti da considerare nell’utilizzare i dati normativi\nNella pratica clinica: esempi di utilizzo dei cut-offs\nErrori comuni nell’utilizzo dei cut-offs di normalità\nApprofondimento: Perché usiamo i cut-off basati su soggetti normali?\nApprofondimento: il MoCA e la sua introduzione in Italia\n\n3. Identificare patologie o condizioni di interesse\n\nIl gold standard in neuropsicologia clinica e forense\nCut-off di discriminazione\nSensibilità, Specificità e la curva ROC\nAltre misure di performance di identificazione\nApprofondimento pratico: utilizzare test con cut-off di discriminazione\nErrori comuni nell’utilizzo di cut-off di discriminiazione\n\n4. Indagare cambiamenti nel tempo\n\nAffidabilità test-retest e importanza per studiare cambiamenti nel tempo\nForme parallele\nEffetto pratica\nReliable Change Index e altri metodi per cambiamenti nel tempo\nErrori comuni nell’indagare cambiamenti nel tempo\n\n5. Confrontare punteggi a test diversi\n\nUtilizzo di z-score o percentili.\nPunteggi Equivalenti.\n\n6. Valutazioni forensi e il problema della Simulazione\n\nLa validità di performance\nIdentificare la simulazione in una valutazione\n\n7. Il teorema di Bayes e la sua rilevanza in clinica\n\nIl teorema di Bayes in breve\nPerché il teorema di Bayes è rilevante in neuropsicologia clinica\nPerché il teorema di Bayes è rilevante in neuropsicologia forense\nErrori comuni: cosa può succedere se non si utilizza il Teorema di Bayes nelle interpretazioni.\n\n8. Interpretare i risultati ai test neuropsicologici\n\nPerché Interpretazione e non Lettura?\nL’ Interpretative Approach nella pratica clinica\nEsempi di interpretazione\n\nInterpretare risultati contraddittori ai test\nIntegrare i risultati ai test con informazioni qualitative\nInterpretare casi anomali\n\nConclusioni: il ruolo fondamentale della/del professionista nell’utilizzo dei test.\n\n9. Epistemologia della Neuropsicologia Clinica * Perché è importante un capitolo sull’Epistemologia? * Metodologia ed Epistemologia\nAppendice\n\nDefinizioni\nStatistica di base per la neuropsicologia clinica\n\nElementi di probabilità\nCampione e popolazione (approfondimento)\nIl concetto di p-value\nCorrelazioni\nCorrelazione e causa\nRegressioni lineari (in breve)",
    "crumbs": [
      "Premesse"
    ]
  },
  {
    "objectID": "chapters/Introduzione.html",
    "href": "chapters/Introduzione.html",
    "title": "Introduzione",
    "section": "",
    "text": "Il protagonosta del libro: Il test neuropsicologico\nÈ utile chiarire sin da subito che questo volume avrà un protagonista indiscusso: il test neuropsicologico, Come sarà chiarito anche nel Capitolo 1., il libro insegna essenzialmente come utilizzare in maniera appropriata i test neuropsicologici nella pratica clinica, Partendo dallo spiegare come effettuare una scelta dei test migliori e più appropriati, si arriverà a capire come fare un’interpretazione ragionevole dei risultati a partire da tutte le evidenze disponibili. Il libro cercherà però di non celebrare troppo il suo protagonista. In un certo senso potete leggerlo come un libro che insegna a capire i limiti dei test neuropsicologici e nelle informazioni che ci forniscono. Se da un lato questo può spaventare (delegare la responsabilità delle conclusioni allo strumento di misurazione è certamente confortante), il messaggio che se ne può derivare è in realtà assolutamente positivo per la professionalità della/del neuropsicologa/o. Quello che penso sia chiaro emergerà è che il ruolo della/del professionista è molto più rilevante di quello che potrebbe sembrare, specie se si conoscono i principi psicometrici e statistici alla base dell’utilizzo dei test.",
    "crumbs": [
      "Introduzione"
    ]
  },
  {
    "objectID": "chapters/Introduzione.html#il-libro-in-breve",
    "href": "chapters/Introduzione.html#il-libro-in-breve",
    "title": "Introduzione",
    "section": "Il libro in breve",
    "text": "Il libro in breve\nQuesto non è un romanzo e non richiede colpi di scena, ed è per questo ritengo utile fornire sin da subito una panoramica dell’intero contenuto del libro e della filosofia che lo guida (vedi anche il paragrafo una metafora utile). Il messaggio principale del testo, e non credo sia sorprendente, è che una solida conoscenza della psicometria è fondamentale per chi opera nel campo della neuropsicologia clinica. Questo (lo sottolineo) non significa affermare che le valutazioni cliniche e forensi siano incentrate principalmente sugli aspetti psicometrici; anzi, penso sia vero il contrario. L’idea che desidero mettere in evidenza è che, a parità di competenze cliniche e forensi, chi possiede una buona padronanza della psicometria e della statistica sarà in grado di condurre valutazioni più accurate e rigorose. In aggiunta, avere delle conoscenze di base di psicometria e statistica per la clinica trattate in questo libro, contribuisce a ridurre il rischio di errori nell’interpretazione dei test. Nelle mie interazioni con chi si occupa quotidianamente di valutazioni cliniche, infatti, il problema è quasi sempre l’opposto: una fiducia spesso eccessiva alle informazioni fornite da un test. Non cercherò dunque di convincervi che i test sono strumenti obiettivi e cui dovete affidarvi più a loro che all’occhio clinico. Il mio scopo è invece quello di mostrare quali sono le informazioni che effettivamente forniscono i test. Il messaggio è che i risultati ai test non possono essere meramente letti ma vanno e anzi, sono inevitabilmente sempre interpretati. Che la/il professionista lo voglia oppure no, metterà sempre qualcosa di proprio nell’utilizzo dei risultati ad un test e questo è un aspetto fondamentale da tenere in considerazione. In questo senso, il contenuto del presente libro intreccia conoscenze più pure di Psicometria (che riguardano più la teoria della misurazione e dei test) o di statistica con quello che è spesso definitoc come “Assessment” e cioè con il procedimento che utilizza queste informazioni per trarre delle conclusioni.\nLa Psicometria e la statistica (si veda il paragrafo Definizioni per un approfondimento) sono utili essenzialmente in due momenti.\n\nNella scelta dei test da utilizzare (in generale o per una specifica valutazione)\nNell’interpretare il più correttamente possibile i risultati ad uno o più test somministrati.\n\nNel Capitolo 1 il libro tratta elementi di base di Psicometria. A partire da cosa si intende per misurazione fino alle principali qualità che definiscono la qualità di un Test e cioè Validità e Affidabilità. Usare un Test in maniera consapevole significa anche conoscere quanto fuziona bene in quanto strumento di misurazione. Chiunque debba misurare la temperatura al proprio figlio sa che usare un termometro a gallio (i termometri a mercurio non esistono più), fornisce una misura più precisa di utilizzare un termometro digitale da orecchio. Lo stesso principio dovrebbe valere per i Test Neuropsicologici, dovremmo sempre scegliere quelli che hanno le migliori qualità di misura (o conoscerne quantomeno i limiti). Questo influenza le interpretazioni che possiamo trarne e si studia appunto tramite la conoscenza delle proprietà psicometriche.\nNel Capitolo 2 si parla di uno dei momenti principali in neuropsicologia forense e clinica e cioè confrontare il risultato di un test con un valore soglia che ci può indicare se è presente un deficit o un danno. Questo avviene tramite l’utilizzo di dati normativi, dati ottenuti da partecipanti che assumiamo siano “normali”. Il confronto dei punteggi con i dati normativi e in particolare con il cut off di normalità è fondamentale per la neuropsicologia clinica e rappresenta forse il momento più comune di una valutazione neuropsicologica. Per questa ragione è un argomento che sarà molto approfondito. Tra gli argomenti trattati sarà specificato perché è cruciale la differenza tra campione e popolazione nell’utilizzo dei dati normativi, quali sono i limiti di utilizzo di metodi molto diffusi (come gli z-scores) e come valutare la rappresentatività dei dati normativi. Saranno inoltre approfonditi tramite vari esempi pratici come integrare le conoscenze statistiche approfondite in questo capitolo nella pratica.\nNel Capitolo 3 vengono trattati quei test che usano soglie per discriminare un gruppo da un altro, spesso un gruppo con una patologia nota con un gruppo di partecipanti sani. Sono approfonditi come sono ottenuti queste soglie, che chiameremo cut-off di discriminazione. Nel capitolo sono trattati argomenti comuni nella statistica medica, come Sensibilità, Specificità e come utilizzare queste per comprendere le qualità di un test.\nNel Capitolo 4 è trattato un problema importantissimo in neuropsicologia clinica e cioò indagare cambiamenti nel tempo: questo è importante per monitorare, per esempio, se un paziente testato più volte sta effettivamente mostrando un declino nel tempo oppure se è migliorato in seguito ad un trattamento riabilitativo. Il capitolo mostra vari metodi possibili per fare questo e quali sono gli errori più comuni. Il capitolo approfondisce in particolare uno dei principali problemi che ostacola e influenza le inferenze che si possono fare da misurazioni ripetute e cioè l’ effetto pratica.\nIl Capitolo 5 illustra i principali metodi che permettono di confrontare i punteggi a test diversi e quali sono le principali criticità di questo tipo di confronto.\nIl Capitolo 6 è dedicato alla Neuropsicologia Forense e in particolare all’identificazione di tentativi di simulazione di deficit o danni. Il capitolo tratta i principali metodi statistici utilizzati per poter identificare un sospetto simulatore.\nNel Capitolo 7 è fornita una breve spiegazione di cosa è il Teorema di Bayes e il perché è rilevante nella pratica clinica. Il capitolo cerca di spiegare in maniera semplice perché questo teorema matematico è uno dei più importanti mai sviluppato e perché ogni neuropsicologa o neuropsicologo dovrebbero consocerlo, quantomeno in maniera intuitiva.\nIl Capitolo 8 spiega l’importanza dell’ Interpretazione dei test, alla luce di tutte le informazioni disponibili e non solo dei punteggi. IL capitolo spiega inoltra brevemente cosa è l’ “Interpretative approach” (tr. “Approccio interpretativo”), un modello di integrazione tra clinica e utilizzo di dati psicometrici proposto da Sara Mondini, Marinella Cappelletti e me, nel 2022.\nIl Libro contiene anche diverse Appendici: la prima chiarisce alcune scelte redazionali, la seconda chiarisce alcuni scelte metodologiche ed epistemologiche del libro ed elenca in dettaglio le definizioni di alcuni termini tecnici utilizzati. L’ultima contiene degli approfondimenti di statistica di base, utili per chi volesse ripassarle.",
    "crumbs": [
      "Introduzione"
    ]
  },
  {
    "objectID": "chapters/Introduzione.html#una-metafora-utile",
    "href": "chapters/Introduzione.html#una-metafora-utile",
    "title": "Introduzione",
    "section": "Una metafora utile",
    "text": "Una metafora utile\nPer spiegare la filosofia alla base di questo libro utilizzerò una metafora a cui sono affezionato e che è stata utilizzata da Harald Baayen durante un corso di statistica a cui ho avuto la fortuna di partecipare nel 2008 ad Edmonton, in Canada. Il corso era di statistica per linguisti e psicolinguisti, ma si applica benissimo a qualsiasi utilizzatore di statistica e, nel nostro caso, anche di psicometria. Non ricordo esattamente le parole, ma il concetto era il seguente:\n“utilizzare la statistica è come guidare un’automobile, non occorre capire come funziona il motore per utilizzarla bene, basta sapere cosa è giusto o cosa non è giusto fare.”\n\n\n\nUtilizzare i test come guidare un automobile: non serve conoscere il funzionamento esatto del motore per poterla guidare in maniera adeguata (ma vedi la prossima Figura)\n\n\nDetta da H. Baayen, grandissimo esperto di statistica, questa affermazione faceva sorridere gli studenti, ma era chiara: utilizzare i metodi statistici correttamente non implica necessariamente conoscere tutto ciò che sta al di sotto, ma capire cosa è corretto fare e cosa non è corretto fare. Nel corso degli anni ho però pensato che fosse utile aggiungere una seconda parte che la metafora in un certo senso, già implica.\n“è vero che non serve conoscere come funziona il motore di un’automobile per saperla guidare, ma chi conosce bene come funziona il motore permette di sfruttarne meglio le potenzialità. Questo è ciò che accade per esempio per i piloti di formula 1”\n\n\n\nGuidare un auto di F1 : per essere un pilota professionista occorre conoscere bene come funziona il motore della propria vettura (ma guarda la prossima figura)\n\n\nPer tornare al nostro argomento (e cioè i metodi statistici per la neuropsicologia) già conoscere cosa è corretto e cosa è sbagliato fare in termini di utilizzo dei test in neuropsicologia clinica e forense è molto importante, ma una conoscenza più approfondita ci permette di utilizzarli meglio e di capire in quali situazioni ci possono essere problemi o situazioni particolari.\nNello scrivere questo libro ho realizzato che si puà aggiungere una terza parte alla metafora che mi sembra particolarmente pertinente.\n“un pilota non è però un ingegnere o un meccanico che è in grado di montare e smontare un motore o addirittura di costruirlo. Ne conosce bene il funzionamento (più di una persona comune), per notare possibili problemi, come vibrazioni o rumori insoliti e aiutare a comunicare con il team, ma rimane pur sempre un utilizzatore, che deve concentrarsi su altre abilità, cioè quelle di guida”\n\n\n\nUn pilota di F1 ha comunque una conoscenza limitata del funzionamento del motore: non possiede necessariamente le competenze di un meccanico o di un ingegnere, e questo è del tutto normale, non è ciò che ci si aspetta da chi guida a livello professionistico\n\n\nIn conclusione\nLa metafora che ho qui illustrato mi è utile a chiarire il perché è importante conoscere la Psicometria per la pratica in neuropsicologia clinica e forense. Alcune conoscenze di base sono fondamentali per poter utilizzare correttamente i nostri strumenti senza fare errori (nella metafora sarebbe come usare l’acceleratore per frenare). Conoscere meglio il funzionamento dei test ci permette di capire quali sono i loro limiti, specie in situazioni non convenzionali (es. posso utilizzare il mio test se l’età del mio paziente non è rappresentata nel campione normativo?). Non tutti dobbiamo però essere “ingegneri” dei test: non penso affatto sia necessario che per utilizzare in maniera corretta i test sia necessario o imprescindibile conoscere ogni dettaglio tecnico e statistico dello sviluppo. Del resto ci sono specialisti che si occupano di questo. Questo è ciò che normalmente accade in ogni branca clinica o applicativa in cui ci sia utilizzo di strumenti, anche di alta precisione, non è necessario conoscere ogni dettaglio per poterli usare efficacemente.",
    "crumbs": [
      "Introduzione"
    ]
  },
  {
    "objectID": "chapters/Introduzione.html#cosa-il-libro-non-tratta",
    "href": "chapters/Introduzione.html#cosa-il-libro-non-tratta",
    "title": "Introduzione",
    "section": "Cosa il libro NON tratta",
    "text": "Cosa il libro NON tratta\nLa guida è essenzialmente focalizzata su utilizzo dei test e quindi su: proprietà psicometriche dei test e quella analisi riferite al caso singolo. Non tratta analisi di gruppi di pazienti perché meno rilevante per la neuropsicologia clinica e forense, nella loro pratica professionale. Non tratta inoltra di alcuni aspetti metodologico/statistici fondamentali per la neuropsicologia cognitiva se non hanno rilevanza per la pratica clinica (es. la doppia dissociazione, che implica il confronto di due pazienti con deficit “puri” e che è rilevante per inferenze teoriche). Il libro tratta solo in maniera marginale gli aspetti dell’assessment che forniscono informazioni fondementali per una buona valutazione clinica o forense, come l’anamnesi e il colloquio. In generale non fornisce informazioni su come condurre in maniera appropriata queste fasi perché di pertinenza più clinica che non psicometrico/statistica. Parte di queste informazioni aggiuntive sono trattate in altri libri a cui ho contribuito (Mondini, Mapelli, & Arcara 2009); Mondini, Mapelli & Arcara, 2016, Mondini, Cappelletti, & Arcara, 2022)",
    "crumbs": [
      "Introduzione"
    ]
  },
  {
    "objectID": "chapters/Introduzione.html#sezioni-speciali-approfondimenti-e-curiosità-nella-pratica-clinica-errori-comuni",
    "href": "chapters/Introduzione.html#sezioni-speciali-approfondimenti-e-curiosità-nella-pratica-clinica-errori-comuni",
    "title": "Introduzione",
    "section": "Sezioni speciali: Approfondimenti e curiosità, Nella pratica clinica, Errori comuni",
    "text": "Sezioni speciali: Approfondimenti e curiosità, Nella pratica clinica, Errori comuni\nPer facilitare la comprensione di certi concetti il volume contiene delle sezioni speciali che hanno come scopo il trattamento più dettagliato di alcuni aspetti.\n\nLe sezioni “Nella pratica clinica”, illustrano applicazioni pratiche dei concetti spiegati, fornendo esempi concreti.\nLe sezioni “Errori comuni”, hanno lo scopo di rafforzare alcuni concetti utilizzando una prospettiva diversa: invece di dire cosa sarebbe corretto fare, sottolineano quali sono degli errori comuni, fornendo motivazioni dettagliate del il perché certi comportamenti sarebbero da considerare appunto errori.\nLe sezioni “Approfondimenti e cuorisità”, come il titolo suggerisce, forniscono un trattamento più dettagliato di alcuni argomenti o curiosità storiche, teoriche, tecniche, o di altro tipo.",
    "crumbs": [
      "Introduzione"
    ]
  },
  {
    "objectID": "chapters/Bibliografia.html",
    "href": "chapters/Bibliografia.html",
    "title": "Bibliografia",
    "section": "",
    "text": "Mondini, S., Cappelletti, M., & Arcara, G. (2022). Methodology in Neuropsychological Assessment: An Interpretative Approach to Guide Clinical Practice. Routledge.\n\n\nMondini, S., Mapelli, D., Arcara, G., et al. (2009). La valutazione neuropsicologica. Carocci.\n\n\nMondini, S., Mapelli, D., & Arcara, G. (2016). Semeiotica e diagnosi neuropsicologica. Metodologia per la valutazione. Carocci.",
    "crumbs": [
      "Bibliografia"
    ]
  },
  {
    "objectID": "chapters/Appendici/note-redazione.html",
    "href": "chapters/Appendici/note-redazione.html",
    "title": "A1. Note di redazione",
    "section": "",
    "text": "Un libro Open\nLa decisione di scrivere un libro Open (cioè liberamente scaricabile, modificabile e riutilizzabile) è innanzitutto una scelta ideologica: sono un convinto sostenitore dell’Open Science da oltre quindici anni e ritengo che, per un testo di questo tipo, sia l’opzione più logica. Gran parte dei libri e delle risorse da cui ho appreso i contenuti che propongo in queste pagine erano, o sono tuttora, liberamente accessibili, e considero questa modalità non solo sensata, ma anche eticamente corretta. Oltre alla dimensione ideologica, un libro Open come questo offre ulteriori vantaggi, che verranno illustrati nel paragrafo seguente.\n\n\nUn libro collaborativo\nIl libro è pensato per essere scritto anche contando sul contributo dei lettori. I contributi possono essere segnalazioni di typos, richiesta di chiarimenti, o di approfondimento, ma sono anche apprezzati anche commenti generali (es. suggerimenti a rimodulare la struttura di un capitolo). Non escludo di includere anche intere sezioni scritte da altre persone, se vorranno contribuire in questa maniera. Ovviamente, se il contributo sarà sostanziale, la persona sarà inserita tra coautori del libro. Alla destra di ogni pagina trovi due pulsanti che aiutano per una comunicazione rapida. Nota che per utilizzarli dovrai però creare un account github:\n\n“Segnala un problema” può essere utilizzato per segnalare un errore generale o se vuoi lasciarmi un commento esteso.\n“Modifica questa pagina” , può essere utilizzato se vuoi dare un contributo più fattivo e direttamente suggerire una correzione. Queste mi verranno segnalato e potrò incorporarle. Puoi utilizzare questo strumento per piccole modifiche, ma se pensi di fare una modifica sostanziale ti chiedo di contattarmi prima e di concordarla. Questo è per rispetto del tuo tempo, nel caso alla fine preferissi non inserire la modifica.\n\nIn alternativa a questi, considera sempre che puoi scrivermi una mail a giorgio.arcara@gmail.com. Se sei pratico di github ovviamente sei invitato ad utilizzarlo, creando una fork e poi aprendo pull request per le modifiche. Ricorda che contribuendo accetti che i tuoi testi vengano inclusi sotto la licenza del progetto (CC BY-NC-SA 4.0).\n\n\nUn libro in costante miglioramento\nHo scelto di scrivere un libro in questa modalità, tramite un sito e un .pdf scaricabile associato, perché sono fermamente convinto che (nel 2025, momento in cui sto cominciando a scrivere il volume), bisogna sfruttare tutte le opportunità date dalla tecnologia. Psicometria e statistica applicate alla neuropsicologia sono anche discipline in costante crescita e un libro pubblicato tramite canali tradizionali rischierebbe di essere obsoleto in alcune sue parti già al momento della pubblicazione. Usare questo sistema permetterà anche un miglioramento dopo che il libro potrà essere considerato completo. Il libro usa una convenzione numerica ispirata al Semantic Versioning (SemVer) (sistema di numerazione di versioni dei software), adattato al processo di scrittura.\nIl formato è:\nvMAJOR.MINOR.PATCH[-fase]\n\nSignificato delle parti\n\nMAJOR → Cambia quando viene raggiunta una pietra miliare importante (es. bozza completa, revisione principale, versione finale).\nMINOR → Cambia quando viene aggiunto un nuovo capitolo o una sezione importante, o quando avviene una ristrutturazione significativa del testo.\nPATCH → Cambia per correzioni minori, refusi, aggiustamenti di frasi, formattazione.\n\n\n\nEtichette di fase\n\nalpha → Bozza iniziale, non revisionata.\nbeta → Contenuti quasi completi, pronti per revisione.\nrc (release candidate) → Testo completo e rivisto, in attesa di pubblicazione.\nNessuna etichetta → Versione finale.\n\n\n\nEsempi\nv0.1.0-alpha   # Primo capitolo in bozza\nv0.1.1-alpha   # Piccole correzioni al primo capitolo\nv0.2.0-alpha   # Secondo capitolo in bozza\nv1.0.0-beta    # Bozza del libro completa, in revisione\nv1.0.0         # Prima Versione finale pubblicata\nNota che la numerazione inizia da 0 finché il libro non è completo.\n\n\n\nUna nota sul titolo\nIl titolo del libro Oltre i punteggi è volto a sottolineare la mia posizione sull’importanza di integrare i punteggi ai test con altre informazioni e non penso abbia bisogno di altre spiegazioni. Il sottitolo del libro invece, per precisione, sarebbe dovuto essere “Elementi di psicometria e statistica per la neuropsicologia clinica”. Psicometria e statistica sono infatti due discipline separate (per quanto strettamente connesse) ed entrambi i termini avrebbero meritato di essere presenti. La mia scelta è stata solo di escludere il termine statistica per evitare un sottotitolo troppo lungo e di intimorire troppo. Del resto la materia “Psicometria” per come è insegnata all’Università tratta spesso numerosi elementi di statistica.\n\n\nFemminile e maschile nel testo\nIn un ottica di gender balance ho deciso di evitare il più possibile di usare solo il maschile nel testo mettendo ogni volta che fosse necessario prima femminile e poi maschile (es. la/il neuropsicologa/o). Questa è una scelta che ho dovuto inevitabilmente fare visto che la prima stesura del testo è in Italiano. Mi rendo conto che questa scelta, per quanto motivata, potrebbe rendere più difficile la lettura. Le evidenze sull’impatto di una scelta come questa nella lettura sono tuttora non chiare e mi sono basato quindi su un criterio più personale che non su evidenze scientifiche.\n\n\nUtilizzo di AI nella stesura del libro\nNel momento in cui sto cominciando a scrivere questo libro (Agosto 2025), siamo in piena esplosione dell’utilizzo e delle opportunità di sistemi di Intelligenza Artificiale (In particolare Large Language Models, LLM come ChatGPT). Sta diventando sempre più comune dunque esplicitare che utilizzo se ne è fatto, in maniera trasparente. Tutte le idee di questo libro sono generate senza l’ausilio di sistemi di intelligenza artificiale. Sistemi di AI (e in particolare ChatGPT) sono stati utilizzati per i seguenti scopi:\n\nrevisione del testo (per typos o miglioramento chiarezza di alcune frasi)\nsupporto nel codice per generare il libro (Quarto e i linguaggi associati).\ngenerazioni di alcune immagini esemplificative o per l’immagine di copertina (questo per evitare problemi di immagini con copyright).\nsupporto nella generazione di codice R per alcuni esempi.\n\nIn ogni caso, mi prendo ogni responsabilità di errori legati all’utilizzo di sistemi di AI.",
    "crumbs": [
      "Appendici",
      "A1. Note di redazione"
    ]
  },
  {
    "objectID": "chapters/Appendici/registro-aggiornamenti.html",
    "href": "chapters/Appendici/registro-aggiornamenti.html",
    "title": "A2. Registro aggiornamenti",
    "section": "",
    "text": "v0.0.1-alpha - 31/08/2025\nRilasciata versione iniziale del libro che include:\n\nPremesse\nIntroduzione\nAppendici A1 e A2.",
    "crumbs": [
      "Appendici",
      "A2. Registro aggiornamenti"
    ]
  }
]